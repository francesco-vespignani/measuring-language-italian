##   La prospettiva dei nuovi strumenti
Modera Francesco Vespignani

### 9.00-9.20 Rapid Online Assessment of Reading: adattamento italiano
[pdf](docs/Caffarra_25062025.pdf)

**Sendy Caffarra**<sup>(1)</sup>, Emily Arteaga Garcia<sup>(2)</sup>, Elisa Bassoli<sup>(1)</sup>, 
Emanuele Casani<sup>(1,3)</sup>, Wanjing Anya Ma<sup>(2)</sup>, Nicole Mastrangelo<sup>(4)</sup>,
Marilina Mastrogiuseppe<sup>(4)</sup>, Kyle Montville<sup>(2)</sup>, Giuditta Smith<sup>(1)</sup>,
Jason D. Yeatman<sup>(3)</sup>

(1) Dipartimento di Scienze Biomediche, Metaboliche e Neuroscienze, Università di
Modena and Reggio Emilia, Italia
(2) Dipartimento di Educazione, Università di Stanford, USA
(3) Dipartimento di Traduzione e Scienze del Linguaggio, Università Pompeu Fabra,
Spagna
(4) Consiglio Nazionale delle Ricerche, Istituto per la Ricerca e l’Innovazione
Biomedica, Italia


In questa presentazione verra’ descritto l’adattamento italiano della piattaforma
ROAR (Rapid Online Assessment of Reading, [https://roar.stanford.edu](https://roar.stanford.edu)), una batteria
online per lo screening delle abilita’ di lettura in bambini e adulti. La versione
inglese di questo strumento ha mostrato proprietà psicometriche comparabili a
quelle di batterie standardizzate, raggiungendo alti livelli di affidabilità e validità
(Gijbels et al., 2023; Ma et al., 2023; Yeatman et al., 2021). Sono attualmente in fase di
validazione adattamenti dello strumento ROAR ad altre lingue, con lo scopo di
testare le proprietà della piattaforma in un’ampia gamma di sistemi ortografici
(includendo l’italiano, lo spagnolo, il catalano, il tedesco e il portoghese).
Presenteremo i primi dati raccolti con l’adattamento italiano della piattaforma
ROAR, che ci permetteranno di esaminare in via preliminare la generalizzabilita’
dello strumento a un’ortografia piu’ trasparente rispetto a quella dell’inglese.
Questo strumento di screening multilingue ha i vantaggi di essere facilmente
accessibile (richiede solo un navigatore web), rapido (5-10 minuti per ogni sub-test),
automatizzato (non richiede la presenza di personale specializzato) e riproducibile (è
una piattaforma open-source facilmente adattabile a nuove lingue).

### 9.20-9.40 AppParole: stimolazione lessicale e grammaticale per coppie minime 
**Debora Musola**<sup>(1)</sup>, Francesco Vespignani <sup>(2)</sup>

(1) Cooperativa Logogenia Onlus
(2) Università di Padova, DPSS

Apprendere parole è una web app gratuita elaborata per ampliare la conoscenza del lessico dell’italiano e per stimolare la conoscenza delle proprietà grammaticali delle parole. E’ rivolta a utenti sordi, può essere utile anche nei contesti di apprendimento dell’italiano L2.

È necessaria la capacità di lettura o l’affiancamento di un adulto che legge o traduce in LIS la frase-comando. Richiede il collegamento internet, è utilizzabile con tutti i device.

È stata pensata in coerenza con i principi del metodo Logogenia: stimola l’esplorazione autonoma del significato e veicola una stimolazione grammaticale delle parole. Consente di ampliare la conoscenza di nomi, aggettivi e verbi; allena l’attenzione sulle forme dei pronomi clitici e sulla struttura della frase in correlazione con il tipo di preposizione inserita o con la sua assenza.

Propone tre compiti: l’esplorazione del significato lessicale, l’attenzione al significato grammaticale veicolato dalla forma delle parole e il riconoscimento della relazione di accordo tra diversi tipi di sintagmi.


### 9.40-10.00 La costruzione di prove calibrate per la comprensione del testo narrativo.
**Mattia Oliviero**<sup>(1)</sup>, Debora Musola <sup>(2)</sup>

(1) Mattia Oliviero, Isituto Iprase 
(2) Università di Verona, Dip. Scienze Umane

Le prove calibrate Musola, Oliviero (2022) sono state elaborate all’interno di un progetto di formazione rivolto a docenti di Scuola Primaria e ai loro alunni realizzato in Trentino nell’anno scolastico 2021/22. Il progetto intendeva fornire strategie per ottimizzare la capacità di comprendere il testo narrativo, seguendo l’approccio sviluppato dal metodo Logogenia in analogo compito con gli alunni sordi e tenendo conto dei risultati ottenuti dalla somministrazione delle prove.

Per la loro costruzione sono stati individuati 4 parametri di valutazione: il riconoscimento delle informazioni veicolate dai pronomi oggetto diretto e indiretto, l’individuazione del referente del soggetto nullo di I (narratore interno) e di III persona, l’identificazione del parlante e dell’interlocutore del discorso diretto e il recupero di informazioni implicite.

La calibratura delle prove ha previsto 4 livelli di difficoltà di accesso alle informazioni, in grado di intercettare la competenza di tutti gli alunni e consentendone l’utilizzo longitudinale.

### 10.00-10.20 COnVERSA. Un'introduzione al test di comprensione delle opposizioni morfosintattiche verbali attraverso la scrittura
 
**Cristiano Chesi**<sup>(1)</sup>, Debora Musola <sup>(2)</sup>

(1) Università di Pavia, IUSS
(2) Cooperativa Logogenia Onlus

Il test COnVERSA misura la percezione di grammaticalità di espressioni linguistiche scritte di varia complessità, avvalendosi della metodologia della “scelta forzata” tra due espressioni linguistiche che sono differenti solo per uno specifico aspetto morfosintattico. In questa presentazione, spiegheremo in che senso le opposizioni debbano essere "minime" e come la loro valutazione non richieda nessun ragionamento metalinguistico. La diversa sensibilità a certi contrasti permette di inferire il livello di maturazione della competenza linguistica del soggetto sottoposto a test. 

Vedremo come i dati di norming suggeriscano che le competenza linguistica può risultare selettivamente compromessa in determinate popolazioni, come quella dei sordi.


### 10.20-10.40 To be Announced 
**Chiara Pompei**<sup>(1)</sup>

(1) Università di Pavia, IUSS

abstract here

### 10.40-11.00 Discussione Generale


